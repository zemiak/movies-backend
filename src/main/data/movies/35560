{"created":"2015-06-24T01:10:02.134Z[UTC]","description":"Uprostřed noci na pusté losangeleské ulici Mulholland Drive se schyluje k vraždě. Do luxusního cadillacu však narazí vůz řízený opilými mladíky dřív, než stačí muž ve večerním obleku zastřelit elegantní tmavovlásku. Muži v autě zemřou, otřesená žena bloudí nočními ulicemi. Plavovláska Betty Elmsová, která právě přijela z rodného kanadského zapadákova Deep River do Hollywoodu, vyděšenou oběť ráno najde v zamčeném bytě poblíž Sunset Boulevardu, který jí na čas přenechala tetička Ruth. Neznámá, která si podle plakátu na film Gilda začne říkat Rita, ztratila paměť - a Betty se rozhodne pomoci jí pátrat po minulosti plné temných stínů. Zároveň se pokouší realizovat svůj sen stát se herečkou. Důležitou roli v navzájem propletených příbězích obou žen hraje režisér Adam Kesher přeobsazující zrovna hlavní ženskou roli ve svém příštím hitu Příběh Sylvie Northové, ale i byteček v Sierra Bonita, kam se uchylují dívky, které v hollywoodském světě snů zabloudily na své cestě ke slávě. Nesmíme ovšem zapomenout ani na herečku jménem Camilla Rhodesová, filmového bosse jménem Roque, který s lidmi zachází jako s bezmocnými loutkami, a na jeho mafiánské pohůnky - bratry Castiglianeovy. Svou roli hraje i zlověstný sen, který v restauraci Winkie's na Sunset Boulevardu vypráví velice vyděšený muž jménem Dan... a také podivný noční podnik s názvem Klub Ticha, kabelka s pětadvaceti tisíci dolary a modrá krabice neznámého obsahu, od níž dost dlouho schází ten správný klíč. MULHOLLAND DRIVE patřil dlouhou dobu k nerealizovaným projektům Davida Lynche. V roce 1999 režisér podle svého scénáře natočil za 8 milionů dolarů dvouhodinový pilotní snímek pro televizní společnost ABC, která se však myšlenky plánovaného televizního seriálu vzdala. S využitím dalších 7 milionů od francouzské společnosti CanalPlus David Lynch materiál znovu sestříhal a upravil tak, aby v podobě celovečerního filmu vyhovoval jeho původním představám. Vznikl tak umělecky nekompromisní tvar, který formálně upomíná na Lynchův celovečerní debut ERASERHEAD a který nabízí fascinující procházku světem režisérových obsedantních nočních můr. V příběhu vystavěném na principech snu si autor pohrává s tím, co si obvykle představujeme pod logikou vyprávění, tradiční chronologií, totožností filmových postav i neměnnou podobou předmětů ve filmovém příběhu. Divák si teprve postupně skládá \"skutečný\" příběh filmu, který se výrazně liší od \"vnějšího\" příběhu, který sleduje. Stejně jako v LOST HIGHWAY totiž sledujeme cesty vyšinuté mysli, která po naplnění jistého definitivního činu zkouší výčitkám svědomí uniknout do svých představ. Možná, že touha po úniku z reality se ovšem i podruhé zvrhne jen v další zlý sen o lásce k nesprávné osobě... David Lynch v MULHOLLAND DRIVE poprvé otevřeně vypráví o absurdním světě jménem Hollywood, kde hraje důležitou roli závist, kariérismus a zákulisní manipulace. Postavu režiséra Adama Keshera, do jehož práce začnou brutálně zasahovat autoritativní síly zvnějšku, můžeme chápat jako skrytě autobiografickou. Také Lynch musí za uskutečnění svých projektů bojovat - ovšem právě film MULHOLLAND DRIVE je navzdory svému pesimistickému ladění důkazem toho, že nejen zlé, ale i příjemné sny se někdy plní.(oficiální text distributora)","descriptionEmpty":false,"displayOrder":0,"emptySerie":true,"fileName":"201506/Mulholland drive.m4v","genre":{"displayOrder":5,"empty":false,"id":15,"name":"Action","pictureFileName":"action.png"},"genreName":"Action","id":35560,"language":{"displayOrder":3,"id":"cz","name":"Czech","none":false},"languageName":"Czech","name":"Mulholland drive","originalLanguage":{"displayOrder":1,"id":"en","name":"English","none":false},"originalLanguageName":"English","originalName":"Mulholland drive","pictureFileName":"Mulholland drive.jpg","serie":{"displayOrder":0,"empty":true,"genre":{"displayOrder":1000,"empty":true,"id":0,"name":"None","pictureFileName":"notdefined.png"},"genreName":"<None>","id":0,"name":"Not defined","pictureFileName":"notdefined.png","tvShow":false},"serieName":"<None>","subtitles":{"displayOrder":0,"id":"  ","name":"(None)","none":true},"subtitlesName":"(None)","url":"http://www.csfd.cz/film/6256-mulholland-drive/","urlEmpty":false,"urlFlag":"CSFD","year":2001}